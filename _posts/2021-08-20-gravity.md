---
layout: post
title: gravity
date: 2021-08-20 10:40:00 +0000
description: فیلم جاذبه
img: gravity.jpg
categories: [فیلم]
tags: [فیلم, علمی‌و‌تخیلی, دلهره‌آور]
---

اگر شما هم در کودکی آرزوی فضانورد شدن را در ذهن داشته اید و یا به فضا علاقه دارید حتما باید این فیلم را ببینید. حتی اگر به فیلم های علمی و تخیلی علاقه ندارید نیز این فیلم مناسب شما است، زیرا بسیار واقع گرایانه درست شده است و بر روی تمام جزئیات فکر شده است.  
از زیبایی های فیلم می‌توان به برداشت های بلند آن اشاره کرد، بطوری که تقریبا 20 دقیقه اول فیلم بدون کات کردن انجام شده است. همین کار زیبایی این فیلم را چند برابر می‌کند.  
هیجان فیلم در بیشتر مواقع بالا می‌باشد و شما را درگیر خود می‌کند. بخصوص اگر نسخه سه بعدی آن را تماشا کنید. نسخه سه بعدی این فیلم بنا به گفته سازنده بیشتر از مدت زمان فیلم برداری نسخه معمولی زمان برده است که این باعث خلق فیلمی عالی با نماهای بسیار زیبا شده است.  
احتمالا شما نیز افرادی را دیده اید که از فضاهای بسته ترس دارند، بعد از مشاهده این فیلم به این نکته پی می‌برید که گاهی فضای بسیار باز نیز ترسی چند برابر دارد. کافی است خود را جای شخصیت اصلی فیلم بگذارید که در فضا معلق و در حال چرخش است و به دلیل عدم وجود جاذبه و همچنین تماس صوتی هیچ کاری نمی‌تواند بکند.  
داستان فیلم اگرچه به زیبایی جلوه های ویژه نیست، اما همان محیط فیلم و از همه مهمتر احساسات شخصیت اصلی فیلم که باید در بیشتر مواقع بدون هیچ دیالوگی آن را به شما منتقل کند، شما را درگیر می‌کند.  

داستان کلی فیلم درباره گروهی است که برای تعمیر تلسکوب هابل به فضا رفته اند اما به علت منفجر شدن یک سفینه فضایی ماموریت آن ها به مشکل می‌خورد. از این لحظه به بعد داستان حول دو شخصیت باقیمانده می‌گردد تا بتوانند به زمین برگردند.  


## مشخصات

`زبان` : آمریکا  
`سال تولید` : 2013  
`مدت زمان` : 1h 31m  
`کارگردان` : Alfonso Cuarón  

## لینک‌ها

[rottentomatoes](https://www.rottentomatoes.com/m/gravity_2013)  
[imdb](https://www.imdb.com/title/tt1454468/)