---
layout: post
title: Saving Private Ryan
img: saving_private_ryan.jpg
categories: [فیلم]
tags: [فیلم, درام, جنگ]
---

فیلمی بسیار واقع گرایانه در رابطه با زشتی های جنگ و زیبایی افراد حاضر در جنگ.  
گفته بالا شاید کمی عجیب باشد، چون در تمام طول فیلم شما فجایع جنگ را مشاهده می‌کنید، اما زیبایی ها درست در نقظه هایی که انتظار ندارید توسط افراد نشان داده می‌شود تا این نکته را فراموش نکنیم که افراد حاضر در جنگ نیز انسان هستند و در نهایت دارای احساسات هستند.  
محیط، وسایل مورد استفاده و بازیگری افراد بسیار نزدیک به واقعیت هست که همین نکته برای کسانی که در جنگ شرکت نکرده اند، باعث آشنایی آنها با چهره واقعی جنگ می‌شود، اما برای افرادی که قبلا در جنگ واقعی شرکت کرده اند ممکن است باعث زنده شدن خاطرات و ناراحتی آنها شود.  
روند و داستان فیلم بخوبی طی می‌شود و شما بخوبی با شخصیت ها و محیط آشنا می‌شوید. بیشتر صحنه های فیلم افراد را از فاصله نزدیک نشان می‌دهد و خیلی آنها را از فاصله نشان نمی‌دهد که همین باعث سخت شدن بازیگری می‌شود تا نتیجه فیلم که نشان دادن چهره واقعی جنگ در سربازها می‌باشد به خوبی نمایان شود.  
این فیلم در نسلی تولید شده است که در آن افراد دیگر نمی‌خواستند فقط یک قهرمان را در جنگ ببینند و سربازان را قهرمان های اصلی جنگ می‌دانستند، که نتیجه آن این فیلم بسیار زیبا شده است.  
از بازیگران معروف این فیلم می‌توان به `تام هنکس` اشاره کرد که از ویژگی های او غرق شدن در نقشی که بازی می‌کند است. اگر فیلم های دیگر این فرد را نیز مشاهده کرده باشید متوجه منظور می‌شوید که او نقش ها را بسیار واقعی بازی می‌کند و در فیلم های مختلف شبیه یک شخصیت ثابت نیست.  

داستان کلی فیلم در رابطه با پیدا کردن سربازی به نام `رایان` می‌باشد تا وی را از جنگ خارج کنند و به خانواده برگردانند. البته این سیر کلی داستان می‌باشد که این فرد نیز در بخش های پایانی نشان داده می‌شود.  
بیشتر فیلم حول سربازان و تصمیم های آنها می‌گردد که در شرایط مختلف باید تصمیم هایی هرچند سخت را بگیرند. مخصوصا اگر فرمانده باشند که این تصمیم ها سخت تر نیز می‌شود.  

فیلم برداری نیز در این فیلم کمی فرق می‌کند تا شما خود را به عنوان یک شخص واقعی در فیلم احساس کنید، بصورتی که انگار دوربین بر روی شانه های یک فرد قرار دارد که با حرکت دیگر شخصیت ها آنها را دنبال می‌کند که این باعث لرزش در فیلم می‌شود.  
فیلم بیشتر حول افراد حاضر در جنگ می‌گردد تا نشان دهد هر سرباز دارای خانواده، طرز فکر و شخصیت متفاوتی است و برعکس فیلم های قبل از آن که سرباز ها را از نمای دور و به صورت یک دسته نشان می‌دادند، از نمای نزدیک نشان می‌دهد تا تماشاگر متوجه این جزئیات شود.  

در نهایت فیلم سعی می‌کند تا در صحنه آخر فیلم این نکته را به افراد یادآوری کند که سربازان کشته شده در جنگ را بیاد داشته باشند و یا به عبارتی `سزاوارش باش`.  

## مشخصات

`زبان` : آمریکا  
`سال تولید` : 1998  
`مدت زمان` : 2h 49m  
`کارگردان` : Steven Spielberg  

## لینک‌ها

[rottentomatoes](https://www.rottentomatoes.com/m/saving_private_ryan)  
[imdb](https://www.imdb.com/title/tt0120815/)