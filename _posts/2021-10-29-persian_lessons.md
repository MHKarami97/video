---
layout: post
title: persian lessons
date: 2021-10-29 18:50:00 +0000
description: فیلم persian lessons
img: persian-lessons.jpeg
categories: [Movie]
tags: [movie, drama, war]
---

فیلمی در ژانر درام و جنگ که اتفاقات آن در جنگ جهانی دوم اتفاق می‌افتد و بر اساس یک داستان واقعی است.  
داستان فیلم برعکس دیگر فیلم های این ژانر که بصورت مستقیم به خود جنگ می‌پردازند، فقط داستان دو فرد را بیان می‌کند که هر دو در یک اسارت گاه هستند، یکی از آنها در نقش افسر و دیگری یک اسیر.  
همانطور که از نام فیلم تا حدودی معلوم است، زبان فارسی در فیلم نقش مهمی را بازی می‌کند. داستان کلی فیلم حول شخصیتی یهودی بیان می‌شود که برای زنده ماندن خود را ایرانی معرفی می‌کند. اتفاقا یکی از افسرهای اسارت گاه دنبال شخصی ایرانی برای یاد گرفتن زبان فارسی است.  
مشکل فرد درست از همین نقطه شروع می‌شود که باید زبانی که خود نمی‌داند را به فردی دیگر یاد بدهد و از طرفی طوری رفتار کند که انگار آن زبان را بسیار خوب می‌داند.  

یکی از نقدهای مهم که به فیلم وارد است همین مورد است که فرد چگونه می‌تواند تمام لغات را حفظ کند و آنها را یاد بدهد و از طرفی علاوه بر لغت ها دستور زبان را نیز رعایت کند.  
این نقد تا حدودی درست است که اگر از آن صرف نظر کنیم، داستان فیلم جذاب است و ارزش یکبار دیدن را دارد.  
نقد دیگر سیاه یا سفید بودن شخصیت ها است که شما شخصیتی بینابین را در طول فیلم مشاهده نمی‌کنید. که همین باعث یکطرفه به قاضی رفتن فیلم شده است.  
البته فیلم هیچ ادعایی برای نمایش تصویر درست جنگ نداشته است و فقط می‌خواهد یک داستان فرعی در زمان جنگ را بیان کند که از پس آن بخوبی برآمده است.  

نکته دیگر در فیلم، پخته نشدن شخصیت های فیلم در طول زمان است که حتی برای بیشتر آنها هیچ اسمی بیان نمی‌شود و بیشتر داستان فیلم حول همان دو شخصیت گفته شده می‌گذرد که زندگی آنها نیز بصورت پراکنده در فیلم بیان می‌شود.  

البته موارد گفته شده را می‌توان از جهت مثبت نیز نگاه کرد:  
به این صورت که شما را درگیر غم جنگ و یا داستان شخصیت هایی که داستان نقشی ندارد، نمی‌کند و داستان اصلی خود را دنبال می‌کند که آن را نیز به بهترین روش بیان می‌کند.  

## مشخصات

`ژانر` : درام، جنگ  
`زبان` : بلاروس  
`سال تولید` : 2020  
`مدت زمان` : 2h 07m  
`کارگردان` : Vadim Perelman  

## لینک ها

[rottentomatoes](https://www.rottentomatoes.com/m/persian_lessons)  
[imdb](https://www.imdb.com/title/tt9738784/)