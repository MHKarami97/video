---
layout: post
title: Rons Gone Wrongimg: rons_gone_wrong.jpg
categories: [انیمیشن]
tags: [انیمیشن, ماجراجویانه, کمدی]
---

چه می‌شود اگر تمام افراد جامعه از یک ابزار دیجیتال مانند ربات برای کارهای خود استفاده کنند؟  
جمله بالا را هدف کلی انیمیشن بالا می‌توان بیان کرد که سعی در پیدا کردن پاسخی برای آن دارد.  

در جامعه ای که تمام کودکان جامعه یک ربات شخصی دارند که حتی برای پیدا کردن دوست‌های جدید از آن استفاده می‌کنند، کودکی وجود دارد که هیچ زمینه دیجیتالی ندارد و در آرزوی داشتن یکی از این ربات‌ها است.  
یکی از نکات داستان در همین بخش بیان می‌شد که شما اگر همرنگ جماعت نشوید و شبیه دیگران یکی از آن ربات ها را نداشته باشید، حتی نمی‌توانید با آنها صحبت کنید و دوستی پیدا کنید که خود این باعث اعتیاد بیشتر تمام افراد به آن تکنولوژی می‌شود.  

بخش بعدی داستان از این بخش است که فرد مورد نظر ما به یکی از آن ربات‌ها دست می‌یابد، ولی رباتی که شبیه بقیه ربات‌ها نیست و ویژگی‌های آنها را ندارد. نداشتن این ویژگی‌ها به ظاهر نقص حساب می‌شود ولی این بستگی به نگاه شما دارد، همانطور که در طول داستان بیان می‌شود شبیه نبودن این ربات به ربات‌های دیگر و داشتن بعضی محدودیت‌ها در نهایت به نقاط قوت او تبدیل می‌شود.  

همین نقص‌ها باعث می‌شود که ربات مجبور به تجربه کردن و یاد گرفتن موارد جدید برای پوشش دادن نقص‌های خود شود که در این زمینه نیز بسیار خوب عمل می‌کند که می‌توان آن را برتری تجربه به علم از پیش یاد گرفته دانست.  

حال که تمام افراد از ربات‌ها برای دوستی با یکدیگر استفاده می‌کنند، آیا جامعه بهتر شده است؟ آیا افراد بیشتری با یکدیگر دوست می‌شوند؟ آیا افراد شادتر هستند؟  
به سوال‌های بالا نیز در انیمیشن پرداخته می‌شود و تفاوت نقش اول انیمیشن که یک ربات ناقص دارد را با افراد دیگر که تمام زندگی آنها در ربات خلاصه می‌شود را بیان می‌کند.  

از موارد دیگر که در طول انیمیشن به آن پرداخته می‌شود، نقش خانواده مخصوصا مادر بر فرزند است که بعضی مشکلات کم توجهی به فرزند و همچنین نبود نقش مادر و مشکلاتی که در صورت نبود او پیش می‌آید را بیان می‌کند.  

در نهایت هرچند این انیمیشن برای کودکان ساخته شده است، اما همانطور که دیدید نقاط مهمی داشتن که تمام افراد با سنین مختلف را می‌تواند وادار به تفکر کند.  

## مشخصات

`کشور` : آمریکا  
`سال تولید` : 2021  
`مدت زمان` : 1h 45m  
`کارگردان` : Sarah Smith  

## لینک‌ها

[rottentomatoes](https://www.rottentomatoes.com/m/rons_gone_wrong)  
[imdb](https://www.imdb.com/title/tt7504818/)