---
layout: post
title: encanto
date: 2021-12-29 13:30:00 +0000
description: انیمیشن encanto
img: encanto.jpg
categories: [انیمیشن]
tags: [انیمیشن, درام, کمدی]
---

این انیمیشن بسیار زیبا توسط شرکت `دیزنی` به کارگردانی `Byron Howard, Jared Bush` ساخته شده است.  
شبیه انیمیشن‌های جدیدتر دیزنی، این انیمیشن نیز شخصیتی منفی ندارد که همین باعث شده است به موارد دیگر مانند روابط بین افراد بهتر پرداخته شود.  
این انیمیشن حول قدرت‌های جادویی و روابط خانوادگی می‌چرخد و همچنین سعی در نشان دادن رفتار نژادپرستانه که در این مورد بین افرادی که قدرت جادویی دارند و فردی که قدرت جادویی ندارد، می‌چرخد.  

شخصیت اصلی داستان، دختری به اسم `میرابل` است که برعکس دیگر اعضا خانواده قدرت جادویی ندارد که همین باعث ناراحتی او شده است، هرچند در ترانه‌ها و قسمت‌هایی از انیمیشن خلاف این حرف توسط این شخصیت گفته می‌شود اما با پیشروی داستان این مورد بیشتر نمایان می‌شود.  
این شخصیت برخلاف دیگر قهرمان‌های دیزنی، ظاهر خاص و بی‌نقص ندارد و شبیه افراد عادی دارای نقص‌هایی نیز است که همین از نکات قوت انیمیشن و تغییر پیدا کردن نوع قهرمان‌ها در انیمیشن‌های جدید حکایت دارد.  

در طول داستان ترانه‌های مختلفی توسط شخصیت‌های داستان نواخته می‌شود که هرکدام مختص آن لحظه و شخصیت است و داستانی را بیان می‌کند که به زیبایی انیمیشن افزوده است.  

شخصیت دیگر انیمیشن مادربزرگ است که نماینده سنت در طول داستان است و نقش فردی را بازی می‌کند که در برابر تغییرات مقاومت می‌کند و نقش شخصیتی کمال‌گرا را بازی می‌کند.  
این شخصیت فردی منفی نیست و در نقاط مختلف همراه خانواده خود است، هرچند پایبندی به سنت‌های قدیمی در او، کمی نقش منفی را در او پررنگ می‌کند.  

مورد دیگر که در داستان به آن پرداخته می‌شود، نقش کار گروهی در انجام کارها است. شخصیت اصلی داستان در زمانی که می‌خواهد مشکل بوجود آمده را حل کند، نقشه یا ایده‌ای برای انجام آن ندارد که با مشورت با دیگر اعضا خانواده می‌تواند راه خود را پیدا کند.  

عشق به خانواده در این انیمیشن نقش مهمی دارد که در نقاط مختلف داستان و توسط شخصیت‌های مختلف آن را می‌بینیم که حتی با وجود طرد شدن از خانواده هنوز به آن عشق می‌ورزند. مورد بعد عشق پدر و مادر به فرزند است که در تمام موارد پشتیبان فرزند خود هستند و از او حمایت می‌کنند.  



## مشخصات

`کشور` : آمریکا  
`سال تولید` : 2021  
`مدت زمان` : 1h 42m  
`کارگردان` : Jared Bush  

## لینک‌ها

[rottentomatoes](https://www.rottentomatoes.com/m/encanto_2021)  
[imdb](https://www.imdb.com/title/tt2953050/)