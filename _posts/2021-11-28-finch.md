---
layout: post
title: finch
date: 2021-11-28 11:30:00 +0000
description: فیلم finch
img: finch.jpeg
categories: [Movie]
tags: [movie, drama, sci-fi]
---

`بزار یه داستان برات تعریف کنم ، روزی روزگاری…`  
فیلمی در ژانر علمی‌و‌تخیلی و درام که بخش درام آن بیشتر توجه را جلب می‌کند و به بخش علمی و تخیلی کمتر پرداخته می‌شود.  
در بیشتر طول فیلم شما فقط 3 شخصیت را مشاهده می‌کنید که فقط یکی از آنها انسان است و دو موجود دیگر یکی ربات و دیگری سگ است.  
فیلم‌نامه این اثر را می‌توان ترکیبی از چند فیلم دانست به تنهایی چیز جدیدی برای گفتن ندارد اما کنار هم قرار گرفتن آنها و روش برخورد بازیگران فیلم، آن را اثری خوب و باارزش برای مشاهده ساخته است.  
انتخاب بازیگر درست برای این فیلم یکی از نقاط قوت آن حساب می‌شود، زیرا تمام بار فیلم باید بر روی تک بازیگر این فیلم باشد که `تام هنکس` بخوبی آن را بازی کرده است.  
فیلم هم در زمینه انسانیت و هم هوش مصنوعی نقاط قوت خوبی دارد، هرچند به بعضی از آنها مانند صحنه مشاهده ربات در آینه بسیار کم پرداخته شده است که می‌توانست جزئیات بیشتری داشته باشد.  
چیزی که افراد را به مشاهده ادامه فیلم ترغیب می‌کند، طنز در رفتار ربات و همچنین صحبت های بین او و شخصیت انسانی فیلم است. در طول فیلم صحنه های اکشن بسیار کم است و بیشتر خط داستانی فیلم، ثابت و به سمت آینده است و انحراف از این خط در طول فیلم کم مشاهده می‌شود.  
این فیلم یکی از معبود فیلم هایی بود که بعد از تمام شدن، مایل به ادامه داشتن آن داشتم و حتی تیراژ پایانی آن را نیز تماشا کردم و به موسیقی آن گوش دادم و توصیه می‌کنم که فیلم را با دقت بیشتر و حداقل یک بار مشاهده کنید.  

## مشخصات

`ژانر` : درام، علمی تخیلی  
`کشور` : آمریکا  
`سال تولید` : 2021  
`مدت زمان` : 1h 55m  
`کارگردان` : Miguel Sapochnik  

## لینک ها

[rottentomatoes](https://www.rottentomatoes.com/m/finch)  
[imdb](https://www.imdb.com/title/tt3420504/)